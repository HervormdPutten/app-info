---
title: "Mijn kerk"
image: "mijnkerk.png"
weight: 3
---

Onder de groep `Mijn kerk` verschijnen **alle berichten** van **alle groepen** waar jij in zit. Je kan het vergelijken
met **een feed** van bijvoorbeeld Facebook.

#### Groepen

Bovenin de app zie je verder alle groepen waar je in zit. Als je op een groep klikt, dan zie je de berichten alleen voor
die groep. Naast `Mijn kerk` zit iedereen in de groep `Hervormd Putten`. Daarnaast hebben we een aantal standaard
groepen aangemaakt waar iedereen bij start lid van word. De groep `Welkom` is bedoeld om meer informatie over het
gebruik van de app te delen.

#### Wijken

Voor de 5 wijken hebben we een groep aangemaakt. In deze groepen kan informatie gericht op die wijk gezet worden. Denk
aan wijk gebonden activiteiten zoals een wijkavond of wijkmiddag.

#### Groep toevoegen

Binnen onze gemeente zijn er veel verschillende **(bijbel)groepen en commissies**. **We moedigen aan om hiervoor groepen
aan te maken**. Helemaal aan de rechterkant van de groepen staat een plusje. Met het klikken op het plusje kun je een
nieuwe groep aanmaken. Selecteer een groepsfoto, groepsnaam en groepsbeschrijving en klik op volgende. Je kunt nu leden
toevoegen: wie moeten er in de groep? Selecteer deze leden en klik op ‘aanmaken’.

Naast berichten kunnen ook agenda items gedeeld worden (zie agenda), op die manier kan je precies zien wanneer
bijvoorbeeld de volgende bijbelkringavond of commissievergadering is.

#### Bericht plaatsen of reageren

Je kunt op **berichten reageren** of zelf een **nieuw bericht plaatsen**. Als je dat laatste wil doen, kies je een groep
waarin je dit bericht wil plaatsen. Dit kunnen alleen groepen zijn waar je zelf in zit. In de groepen `Welkom` en de
groepen van de wijken, kunnen alleen de beheerders berichten plaatsen. Reageren op de berichten kan wel.

#### Bericht wijzigen of verwijderen

Mocht je een fout gemaakt hebben, dan kan het bericht ook altijd aangepast of verwijdert worden.

#### Meldingen

Het is mogelijk om per groep in stellen of je meldingen wilt ontvangen, zie 'Profiel' voor de instellingen hiervoor.