---
title: "Geven"
image: "geven.png"
weight: 4
---
Aan de collecte geven wordt makkelijker en daarmee leuker, toch? In de app wordt gewerkt met een saldo. Dit saldo kun je
opwaarderen door eenvoudig met iDeal te betalen. Dit kan je vergelijken met de collectebonnen die we ook als gemeente hebben.
Zoals je normaal collectebonnen koopt, kan je nu het saldo opwaarderen. Vanuit het saldo kan je dan aan de collecte doelen geven.

#### Opwaarderen
1. Naast het fotootje van jezelf, staat `Mijn saldo` en een bedrag. Rechts daar weer van staat `Opwaarderen`. Klik
   daarop.

2. Voer een bedrag in.

3. Klik op het pijltje. De app zal nu vragen naar welke bank app/website hij je door moet sturen zodat je via je eigen
   bank de betaling kan autoriseren. Wel zo veilig!

4. De app verwijst je via iDeal veilig door naar de betaalomgeving van je eigen bank.

5. Rond de betaling met je bank app/website af. Je zal daarna automatisch weer doorgestuurd worden naar je kerk app.

Het bedrag staat nu op je account en het geld wordt direct naar je eigen gemeente overgemaakt. Als je voor het eerst
saldo opwaardeert zal de app je vragen om een pincode in te stellen. Deze zul je dan voortaan invoeren wanneer je vanuit
je saldo een gift geeft. Zo houden we je saldo veilig!

Het **opladen van het saldo kost €0,35** aan transactiekosten. Dit zijn de **enige kosten** die niet naar het collecte-doel
gaan. Je kan er ook voor kiezen **geen saldo** in de app te zetten en per collecte geld over te maken. Dan **kost het wel
<span style="text-decoration: underline">per keer</span> €0,35 transactiekosten**. Het is dus voordeliger om saldo op te laden.

Een ander voordeel van het saldo is dat je niet steeds via je bankomgeving hoeft te betalen. Dat doe je één keer en
vanaf dan geef je vanuit de app. De collectes staan duidelijk aangegeven. Kies per collecte een bedrag wat je wil geven
en klik op geef. Voer je pincode in en voilà! Je hebt een donatie gedaan. Zo simpel is het!

Handige tip:
Ook opgeladen saldi is voor de belasting aftrekbaar. Op je bankafschrift komt de tenaamstelling van je gemeente te
staan. Ook al gaat het geld via een betaalrekening, de belastingdienst kan zien waar het geld heen gaat en via welke
rekening.