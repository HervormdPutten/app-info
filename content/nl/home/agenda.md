---
title: "Agenda"
image: "agenda.png"
weight: 4
---

Onder de tweede tab in het hoofdmenu vind je de agenda. **Alle diensten** staan er in maar ook alle **vergaderingen** of
andere
**evenementen** die in een **groep waar je deel van uitmaakt** is er te vinden.

Net als bij de berichten staan ook hier alle agenda-items van de groepen waar jij in zit. En nu geldt ook dat je bovenin
de app alle groepen kan zien waar je in zit en weer **per groep** de agenda-items kan bekijken.

De `Mijn kerk` groep toont alle evenementen uit **alle groepen** waar je in zit. Zo zie je direct in één oogopslag wat
het eerst volgende interessante kalender item voor je is!

#### Bijbelkringavond of commissievergadering

Binnen onze gemeente zijn er veel verschillende **(bijbel)groepen, (jeugd)verenigingen en commissies**. **We moedigen aan om hiervoor groepen
aan te maken** (zie hierboven hoe dat kan). Voor een groep kunnen agenda items toegevoegd worden. Op die manier kan je
precies zien wanneer bijvoorbeeld de volgende bijbelkringavond of commissievergadering is.

#### Zelf een agenda item toevoegen?

Je kunt zelf ook activiteiten toevoegen met het plusje aan de linkerkant van het scherm. Hoe?

1. Kies de groep voor wie de agenda geldt en voer een titel in. (De groep `Hervormd Putten` word centraal beheerd)

2. Kies het tijdstip.

3. Je kunt een beschrijving toevoegen.

4. Je kunt een locatie toevoegen: dit moet een adres zijn - het is namelijk gekoppeld aan Google Maps of Apple Kaarten.

5. Je kunt een .pdf als bijlage toevoegen.

#### Toevoegen aan je eigen agenda

Als je op een agenda item klikt, is er rechtsboven een extra menu. In dat menu is een item beschikbaar om het agenda
item toe te voegen aan je prive agenda op je telefoon. Op die manier kan u de volgende bijbelkringavond of
commissievergadering toevoegen aan uw eigen agenda.
