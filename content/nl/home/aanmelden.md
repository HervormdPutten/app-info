---
title: "Registreren"
image: "aanmelden.png"
weight: 1
---

Voordat je de app kunt gebruiken moet je jezelf eerst registreren in de app. Download de app in
de [Google Play store](https://play.google.com/store/apps/details?id=app.donkeymobile.hervormdputten)
of [Apple App Store](https://apps.apple.com/us/app/hervormde-gemeente-putten/id1555314349). Download de app en starten maar!

Zodra je voor het eerst aan de slag gaat in de app zul je een email adres in moeten vullen en een wachtwoord moeten
kiezen. Heb je je van tevoren bij je gemeente al geregistreerd voor de app? Vul hier dan het email adres in waarmee je
bij de gemeente bekend bent. Als je nog niet van tevoren jezelf hebt ingeschreven voor de app is de kans aanwezig dat
een app beheerder je account goed moet keuren zodra je de registratie voltooid hebt.

1. Vul je email adres in. Heb je van tevoren je opgegeven voor de app? Vul dan het email adres in waarmee je jezelf
   opgegeven hebt! Het kan zijn dat een app beheerder na je registratie je account eerst goed moet keuren. Heb je van
   tevoren je email adres opgegeven hoeft dit niet!

2. Kies een wachtwoord.

3. Je hebt een email ontvangen waarmee je het account moet valideren. We willen natuurlijk zeker weten dat jij het echt
   bent! In de email staat een knop, klik hierop om je account te valideren.

4. De app stuurt je nu automatisch door naar het volgende scherm. Vul hier je voornaam en achternaam in. Kies ook een
   profiel foto. Zo kunnen je gemeenteleden zien wie je bent (extra leuk als je er zelf ook echt op staat!).

Gefeliciteerd, nu zit je in de app! Mocht je account eerst goedgekeurd moeten worden door een beheerder zal dit nu in
beeld getoond worden. Geen zorgen, zodra je account goedgekeurd is krijg je hier een berichtje van in de app!